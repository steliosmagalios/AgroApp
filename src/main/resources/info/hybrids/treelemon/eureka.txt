Δέντρα ζωηρά, αλλά μέτρια σε ανάπτυξη, πολύ παραγωγικά. Οι καρποί έχουν σχήμα επίμηκες και είναι μέτριοι έως μικροί σε μέγεθος. Στη βάση τους έχουν μικρό λαιμό και μια θηλή στην κορυφή. Η φλούδα έχει μέτριο πάχος, ενώ η σάρκα είναι χυμώδης με πολύ λίγα ή καθόλου σπέρματα. Πλεονεκτήματα της ποικιλίας αυτής είναι η παραγωγή καρπών καθ όλην τη διάρκεια του έτους, με κύριο , όμως, όγκο παραγωγής το Φθινόπωρο. Ωστόσο, παρουσιάζει σημαντικά μειονεκτήματα, όπως ασυμφωνία με το υποκείμενο της Κιτρομηλιάς και ευαισθησία στην ασθένεια της κορυφοξήρας.