Η ποικιλία Πυργετός είναι μετριόσπερμη ποικιλία με βάρος 1000 σπόρων 380  400 γραμμάρια. Αποτελεί δημιουργία του ΙΚΦ & Β (Ινστιτούτο βιομηχανικών και κτηνοτροφικών φυτών) , από   διασταύρωση της τοπικής ποικιλίας Καρούμπα Λαμίας με την αμερικάνικη Harvester. Είναι νανοφυής ποικιλία με σπόρους λευκούς, επιμήκεις, με λευκό οφθαλμικό δακτύλιο. Σπέρνεται την άνοιξη (συνήθως μέσα στον Απρίλιο) αφού σταθεροποιηθούν οι θερμοκρασίες πάνω από 12 οC και υπάρχει η απαραίτητη υγρασία στο έδαφος, ενώ για τη σπορά χρησιμοποιούνται 9  11 κιλά σπόρου/στρ. Είναι πρώιμη ποικιλία με άριστη ικανότητα εγκατάστασης. Προσαρμόζεται σε πολλούς τύπους εδαφών και διάφορα περιβάλλοντα. Σταθερή ως προς την παραγωγικότητα. Είναι ευπαθής στο ψύχος. Μέση στρεμματική απόδοση: 240  300 κιλά/στρ. Σε ευνοϊκές συνθήκες ξεπερνάει τα 400 κιλά/στρ. Έχει ικανοποιητική ανοχή στις ιώσεις, πολύ καλή βραστικότητα και εξαιρετικά γευστικά χαρακτηριστικά. Δεν είναι γενετικά τροποποιημένη. Διατηρητής της ποικιλίας Πυργετός είναι το ΙΚΦ & Β.