Δέντρο μέσης ζωηρότητας και μεγέθους, πολύ παραγωγικό, που όμως, έχει την τάση να παρενιαυτοφορεί έντονα. Οι καρποί είναι μικρού έως μετρίου μεγέθους, ενώ το σχήμα τους δεν είναι σταθερό. Μπορεί στο ίδιο δέντρο να υπάρχουν σφαιρικοί και επιμήκεις κάρποι ταυτόχρονα. Ο φλοιός κατά την ωρίμανση έχει χρώμα πορτοκαλί, με ελαφρά ροδινί απόχρωση ή κόκκινες ραβδώσεις. Παρουσιάζει λίγα έως καθόλου σπέρματα και ξεφλουδίζεται εύκολα. Η σάρκα είναι χυμώδης με ευχάριστη γεύση, ενώ ο χρωματισμός της επηρεάζεται από τις καιρικές συνθήκες και μπορεί να κυμαίνεται από πολύ ελαφρύς, έως πολύ έντονος. Η συγκομιδή της αρχίζει από μέσα Ιανουαρίου. Η ποικιλία αυτή εισήχθηκε από το Ινστιτούτο Γεωργικών Ερευνών την περίοδο 1993  1996. 