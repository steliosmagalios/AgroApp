Ποικιλία, η οποία καλλιεργείται στην Κύπρο απο το 1864 και είναι γνωστή με το όνομα Γκαφίτικη. Δέντρο μέτριας ζωηρότητας με μεγάλα φύλλα. Οι καρποί είναι μετρίου έως  μεγάλου μεγέθους, έχουν σχήμα οβάλ, είναι άσπερμοι ή έχουν πολύ λίγα σπέρματα, ενώ η φλούδα τους είναι σχετικά χοντρή και ξεφλουδίζεται είκολα. Η σάρκα είναι τρυφερή, χυμώδης, αρωματική και με εξαιρετική γεύση. Η ωρίμανση των καρπών αρχίζει από το Δεκέμβριο ανάλογα με την περιοχή φύτευσης και αντέχουν πάνω στα δέντρα μέχρι και τον Απρίλιο  Μάιο. Με τη μακρόχρονη καλλιέργειά της έχουν αναπτυχθεί δια μέσου των ετών, με φυσικές διασταυρώσεις και μεταλλάξεις, αξιόλογοι κλώνοι της ποικιλίας που παρουσιάζουν ιδιαίτερα οργανοληπτικά χαρακτηριστικά του καρπού και εξαιρετική προσαρμογή στις εδαφοκλιματικές συνθήκες της Κύπρου. Η ποικιλία αυτή μειονεκτεί στο ότι παρενιαυτοφορεί έντονα, ενώ σε πολύ ζεστές και ξηρές περιοχές η παραγωγή είναι μικρή, ενώ οι καρποί γίνονται μεγάλοι και τραχείς.