Aνάλογα με την ποικιλία και την τοποθεσία επιτυγχάνει ανάπτυξη εμβολίου (διάμετρο κορμού) 50-70% σε σχέση με την Mazzard (αγριοκέρασο). Tα δένδρα μπαίνουν γρήγορα στην καρποφορία από το δεύτερο κιόλας έτος. H κόμη είναι ανοιχτή και οι καρποί εξαιτίας της υπερβολικής καρποφορίας είναι μικρότερου μεγέθους από ότι επί Mazzard. Συνιστάται για μεγαλόκαρπες ποικιλίες ή εκεί που μπορεί να εφαρμοστεί αραίωμα καρπών. Δεν συνιστάται ο εμβολιασμός αυτογόνιμων ποικιλιών πάνω σε Gisela 5. Πολλαπλασιάζεται με ιστοκαλλιέργεια. Οι προτεινόμενες αποστάσεις φύτευσης είναι 1.5-3x5m (90 δένδρα /στρέμμα). Δεν συνιστάται για επαναφύτευση. Ανάλογα με την ποικιλία και τις εδαφικές συνθήκες το ύψος των δένδρων πάνω σε Gisela 5 είναι 50-70%. Εισάγει το εμβόλιο γρήγορα στην καρποφορία, παράγει καρπούς από την 3η χρονιά, που θεωρείται σημαντικό πλεονέκτημα έναντι του υποκειμένου Mazzard.