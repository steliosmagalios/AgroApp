Δοσολογία αζώτου: μέχρι τα μέσα Φεβρουαρίου 6-10 κιλά/στρέμμα και τον Αύγουστο 2 κιλά. Πραγματοποείται επιφανειακή εφαρμογή. Φώσφορος: τον Δεκέμβριο 4-6 κιλά/στρέμμα και διπλάσια ποσότητα για κάθε διετία. Πραγματοποείται ενσωμάτωση.Δοσολογία καλίου: Ιανουάριος - Φεβρουάριος 6-12 κιλά/στρέμμα και διπλάσια ποσότητα για κάθε διετία. Πραγματοποείται επιφανειακή εφαρμογή. Ασβέστιο: Στις περιοχές με όξινα εδάφη και όπου η σχέση ασβέστιο/μαγνήσιο είναι πολύ χαμηλή χρησιμοποιείται η ασβεστούχος νιτρική αμμωνία και μετασυλλεκτικά γίνεται εφαρμογή νιτρικού ασβεστίου. Για τη βελτίωση της σκληρότητας και της αντοχής των καρπών σε ασθένειες εφαρμόζονται διάφορα σκευάσματα ασβεστίου πριν από την έναρξη της συγκομιδής και ιδιαίτερα σε βροχερό καιρό. Μαγνήσιο: Χορηγούνται 3-5 μονάδες μαγνησίου κυρίως σε όξινα εδάφη και εκεί όπου η σχέση ασβέστιο/ μαγνήσιο είναι πολύ υψηλή. Το νιτρικό μαγνήσιο εφαρμόζεται με ψεκασμό μετά από την καρπόδεση σεσ υγκέντρωση 0,5%. Mαγγάνιο: Ενσωματώνονται στο έδαφος περίπου 50 gr θειϊκού μαγγανίου/δέντρο ή το θειϊκό μαγγάνιο χορηγείται το χειμώνα με ψεκασμό σε συγκέντρωση 2-3% ή εφαρμόζονται χηλικές μορφές του μαγγανίου την περίοδο της έντονης βλάστησης την άνοιξη. Bόριο: Ενσωματώνονται στο έδαφος από 50 έως 120 gr βόρακα/δέντρο, ανάλογα με το μέγεθος και την ηλικία του. Τα διαφυλλικά σκευάσματα βορίου εφαρμόζονται σε 1 έως 2 ψεκασμούς πριν και μετά την άνθηση σύμφωνα με τις οδηγίες του παρασκευαστή. Εφόσον δεν επιτευχθεί η επιθυμητή συγκέντρωση βορίου στα φύλλα, συνιστάται ψεκασμός το φθινόπωρο με συγκέντρωση βόρακα 0,3%, ένα μήνα πριν από την έναρξη πτώσης των φύλλων (αρχές Οκτωβρίου).