Ενδεικτικά οι ποσότητες των λιπασμάτων που πρέπει να προστεθούν ανά στρέμμα στο έδαφος πριν τη φύτευση των φυτών (βασική λίπανση), εάν δεν προηγηθεί χημική ανάλυση, είναι: 4-5 τόνοι χωνεμένη κοπριά, 100Kg τριπλό υπερφωσφορικό, 80Kg θειϊκό κάλιο και 25Kg θειϊκό μαγνήσιο. Η αζωτούχος λίπανση εφαρμόζεται κατά τη διάρκεια της ανάπτυξης των φυτών (επιφανειακή λίπανση) σε 3-5 δόσεις (περίπου ανά 15 ημέρες) και κυμαίνεται σε 40-50Kg ασβεστούχου νιτρικής αμμωνίας ανά στρέμμα. Εάν γίνει λίπανση με το νερό ποτίσματος τότε προστίθονται 60gr νιτρικό κάλι και 40gr νιτρική αμμωνία σε 300lt νερό, με συχνότητα εφαρμογής σε κάθε πότισμα.