Προσβάλλονται εξασθενημένα δένδρα εσπεριδοειδών και οι καρποί τους. Η προσβολή κλάδων που καταλήγει στην αποξήρανση τους είναι η συχνότερη μορφή της ασθένειας. Όταν είναι απότομη τα φύλλα παραμένουν 	ξηρά πάνω στο δένδρο. Συχνά είναι δευτερογενές παράσιτο που αναπτύσεται σε δένδρα προσβεβλημένα από κορυφοξήρα. Μεταξύ υγιών και προσβεβλημένων ιστών παρατηρείται έκκριση κόμμεος στα κλαδιά, στα φύλλα και στίγματα(καρποφορίες του μύκητα) σε ομόκεντρα δαχτυλίδια. Οι κηλίδες στους καρπούς μπορεί να εξελιχθούν σε υγρή σήψη, προκαλώντας υποβάθμιση και πτώση του προϊόντος. Αντιμετώπιση: 1) Διατήρηση των δένδρων σε καλή φυσιολογική κατάσταση και προστασία από όλους τους παράγοντες που προκαλούν εξασθένιση ή τραυματισμούς τους. 2) Αφαίρεση των ξηρών ή ασθενικών κλάδων. 3) Όταν υπάρχει προσβολή στους καρπούς συνιστάται συγκομιδή πριν την πλήρη ωρίμαση τους. 4) Μεγάλες αποστάσεις μεταξύ δέντρων και κλάδεμα για να υπάρχει καλή κυκλοφορία του αέρα. 5) Αποφυγή τραυματισμών των καρπών και διατήρηση τους σε θερμοκρασία κάτω από 10°C.Προστασία πληγών με κατάλληλη αλοιφή.