Ο μύκητας εμφανίζεται σαν γκρίζα μούχλα που φέρει γκρίζες βοτρυώδεις καρποφορίες. Τα σπόρια του παθογόνου μεταφέρονται με τον αέρα και χρειάζεται υψηλή υγρασία για να βλαστήσουν και να αναπτυχθούν. Προσβάλλει όλα τα μέρη του φυτού, φύλλα, βλαστούς, στελέχη και κυρίως τους καρπούς. Αρκετά επικίνδυνη είναι η προσβολή των στελεχών, που τελικά ξηραίνονται, όταν η κηλίδα περιβάλλει το βλαστό, με σοβαρές επιπτώσεις στην παραγωγή. Αντιμετώπιση:  Η αντιμετώπιση του βοτρύτη βασίζεται αρχικά σε καλλιεργητικά μέτρα προστασίας. Τα φυτά πρέπει να κλαδεύονται, ώστε να γίνεται καλός αερισμός για να στεγνώσουν τα φύλλα του ικανοποιητικά. Αποφυγή μεγάλων διακυμάνσεων της θερμοκρασίας που συντελούν στη συμπύκνωση σταγονιδίων και πρωϊνές αρδεύσεις, αποτελούν τα κυριότερα μέτρα υγιεινής. Σε αυτά θα πρέπει να προστεθούν και η προσπάθεια αποφυγής δημιουργίας πληγών στα φυτά και απομάκρυνση των προσβεβλημένων φυτικών μερών. Για τη χημική πρόληψη και καταπολέμηση χρησιμοποιούνται διάφορα μυκητοκτόνα όπως το Captan, Euparen, Daconil, Dicloran, Benlate, Ronilan, Neotopsin, Sumisclex.